latin	finnish	yield	use	soil	size	cultivation	zone	description
Acer platanoides	metsävaahtera	puu, moni (mah)	L+P+VS	tuo-kos, ravint.	10-20m	au-var	I-V	Tammen ja jalavien ohella arvokkaimpia jalopuitamme. Puuaines on arvostettua. Arvokas pölyttäjille. Nopeakasvuinen. Kestävä avoimillakin kasvupaikoilla. Kestää kuivuutta. Viihtyy savimaillakin. Kehittyy paremmin runkojohteiseksi kasvaessaan puolivarjossa. Metsävaahteran mahlan sokeripitoisuus on alhaisempi kuin alla mainituilla amerikkalaisille lajeilla, ja mahlaa voi pitää lähinnä sivutuotteena. Kaikilla vaahteroilla on aggressiivinen juuristo ja tiheä, varjostava latvus. Leviää vahvasti siemenistä. Hakeutuu salaojaan. Varoväli salaojaan tulee olla 10 m.
Acer rubrum	punavaahtera	puu, mah	L+P+VS	tuo-kos, ravint.	10-20(25)m	au-pv	I-III	Nopeakasvuinen, sirokasvuinen puu. Punavaahtera sietää kosteita kasvupaikkoja metsävaahteraa paremmin. Ei muodosta juurivesoja. Keväällä juoksutettava mahla soveltuu juotavaksi sellaisenaan tai siirapin keittoon. Suomen olosuhteissa punavaahtera vaikuttaa aitoa sokerivaahteraa (A. saccharum) varmemmalta viljeltävältä, mutta mahlan juoksutusaika on lyhyempi. Varoväli salaojaan 10 m.
Acer saccharinum	hopeavaahtera	puu, mah	L+P+VS	tuo-kos, ravint.	10-20(25)m	au-pv	I-III	Nopeakasvuinen ja kantovesoja muodostava laji. Avoimilla paikoilla alhaalta asti haarova. Pinnallinen juuristo. Pärjää kosteillakin mailla. On käytetty USA:n keskilännessä ja Kanadan Manitobassa myös tuulensuoja-istutuksiin, mutta toisaalta lajia pidetään alttiina repeytymään myrskyissä. Saattaa soveltua Suomen oloissa mahlapuuksi paremmin kuin arempi sokerivaahtera (A. saccharum). Mahlakäyttöön tulisi koeviljellä mm. St. Lawrence Nurseryn pohjoista "Sweet Sap" lajiketta, jolla on n. 3-5 % sokeripitoisuus ja joka tulee keruuikään jo 10 v. iässä. Hakeutuu salaojaan. Varoväli salaojiin 10 m. Hopeavaahteraa on viljelty Suomessa 1700-luvulta lähtien harvinaisena puistopuuna.
Alnus glutinosa	tervaleppä	bio, puu, N+, leh, rohdos	L+P+VS+T	tuo-mär	8-25m	au-pv	I-VI	Nopeakasvuisia, sitovat typpeä ja parantavat maata lehtikarikkeellaan. Viihtyvät kosteillä kasvupaikoilla. Erinomaisia vesistöjen suojavyöhykkkeille ja tuulensuojaistutuksiin sekä hoivapuina nuorille jalopuiden taimille. Harmaaleppä muodostaa juurivesoja, tervaleppä tyvi- ja kantovesoja. Molemmat ovat hyvin nopeakasvuisia. Harmaaleppä on lyhytikäisempi ja pienempi puu. Molemmat lajit sietävät alasleikkausta (vesametsätalous), mutta harmaaleppä reagoi tähän vesomalla voimakkaasti. Tervalepän (pehmeä) punertava puuaines on arvostettua puusepänpuuna. Lepän käpyjä käytetään myös rohdoksena. Hakeutuu salaojiin, etäisyys vähintään 10 m.
Alnus incana	harmaaleppä	bio, N+, leh, rohdos	L+P+VS+T	tuo–mär	8–15(20)m	au–pv	I–VIII	Nopeakasvuisia, sitovat typpeä ja parantavat maata lehtikarikkeellaan. Viihtyvät kosteillä kasvupaikoilla. Erinomaisia vesistöjen suojavyöhykkkeille ja tuulensuojaistutuksiin sekä hoivapuina nuorille jalopuiden taimille. Harmaaleppä muodostaa juurivesoja, tervaleppä tyvi- ja kantovesoja. Molemmat ovat hyvin nopeakasvuisia. Harmaaleppä on lyhytikäisempi ja pienempi puu. Molemmat lajit sietävät alasleikkausta (vesametsätalous), mutta harmaaleppä reagoi tähän vesomalla voimakkaasti. Tervalepän (pehmeä) punertava puuaines on arvostettua puusepänpuuna. Lepän käpyjä käytetään myös rohdoksena. Hakeutuu salaojiin, etäisyys vähintään 10 m.
Amelanchier alnifolia	marjatuomipihlaja	hed, moni	P+T+VS	kui-tuo, keskirav.	2-4m	au-pv	I-IV	Pysty- ja monirunkoinen pensas jota viljellään marjakasvina. Soveltuu hyvin vapaasti kasvaviin aidanteisiin. Marjasato on helppo korjata. Ei ole levinnyt luontoon yhtä aggressiivisesti kuin isotuomipihlaja (A. spicata). Varoväli salaojaan 3m.
Amelanchier laevis	sirotuomipihlaja	puu, hed, moni	L+P+T+VS	kui-tuo, ravint.	3-6(15)m	au-pv	I-IV	Puumainen pensas tai pieni puu. Ei muodosta vesoja. Runsas kukinta toukokuussa ja syötävät marjat elokuussa. Ei ole levinnyt luontoon kuten isotuomipihlaja. Raskas puuaines on koristeellista, tiheäsyistä ja kovaa. Helppo viljellä, erinomainen marja- ja koristekasvi.
Aronia mitschurinii	marja-aronia	hed, moni	P+T+(VS)	kui–tuo, keskirav.	1-2.5(3)m	au	I-IV(V)	Monikäyttöinen, vesova pensas. Sopii yksittäispensaaksi tai aidanteeksi. Mustat marjat kypsyvät syyskuussa, satokausi kestää noin kuukauden. Erittäin runsassatoinen, täysikasvuinen pensas antaa 7-8 kg satoa. Marjat kitkeriä, sopivat jatkojalostukseen mehuksi, hilloksi, viiniksi, kuivattavaksi. Myös lintujen mieleen. Helppo viljellä,vaatimaton maaperän suhteen. Viihtyy parhaiten tuoreilla ja multavilla mailla. Istutusväli 1m. Soveltuu koneelliseen korjuuseen esim. herukanpoimintakoneella. Ei hakeudu salaojiin. Suositeltavia lajikkeita mm. 'Viking'. Marja-aronialle on ehdotettu myös uutta nimeä Sorbaronia mitschurinii, pihlonia
Betula pendula var. carelica	visakoivu	puu	L+T+VS	kui–tuo, keskirav.	1-15m	au	I–VI	Koivut eivät yleisesti sovellu hyvin peltometsäviljelyyn aggressiivisten juuristojensa johdosta. Poikkeuksena on visakoivu, joka on yleensä mutkarunkoinen pieni puu. Menestyy parhaiten avoimilla paikoilla. Tuottaa arvokasta puuainesta. Helppo viljeltävä
Carpinus betulus	euroopanvalkopyökki	puu	L	tuo, ravint, Ca+	6-15m	pv, suojaisa	I-II(III)	Menestyy lähinnä etelärannikolla. Sopiva alkuperä/lisäyslähde tärkeää. Avoimilla paikoilla mahdollisesti talvenarka. Turun seudulla viihtynyt hyvin avoimellakin paikalla savimaassa. Puuaines kovaa ja arvostettua. Kapeakasvuinen, tiivis latvus varjostaa tehokkaasti. Viihtyy parhaiten syvämultaisilla kasvupaikoilla. Talvenkestävämpi ja helpompi viljeltävä kuin pyökit (Fagus). Mustilan lisäyslähde sekä Ruotsin E-kannat ovat suositeltavia Etelä-Suomeen. Mustilan kanta kehittyy puuksi myös Etelä-Suomen sisämaassa. Ei hakeudu salaojiin, varoväli salaojaan 5m
Corylus avellana	euroopanpähkinäpensas	päh, öljy, puu, leh, puno	L+P	tuo-kos, ravint, Ca+	3-7m	au-pv	I-V	Monikäyttöinen pensas syötävien pähkinöiden viljelyyn. Soveltuu myös vesametsätalouteen (coppicing) sekä ympättäväksi tryffelisienellä. (Tästä on Saatu hyviä kokemuksia Etelä-Suomessa.) Oravat ovat pahin haittaeläin. Pähkinänviljely vaatii aurinkoisen paikan ja hoitoleikkauksia. Kotimaisista kannoista lienee löydettävissä hyviä pensaita lisäykseen. Ulkomaisiakin lajikkeita tulee koeviljellä Suomessa. Niitä viljellään kaupallisesti jo Latviassa ja Tanskassa. Ei hakeudu salaojiin.
Corylus colurna	turkinpähkinä	puu, päh	L+P	tuo, ravint, Ca+	10-20m	au-pv	I-II	Nopeakasvuinen, yksirunkoinen puu. Ei muodosta tyvivesoja. Kapean kartiomainen latvus. Arvokas puuaines, kestävä tauteja ja tuholaisia vastaan, kestää hyvin kuivuutta ja kaupunkiolosuhteita, ilmansaasteita. Suhteellisen lyhytikäinen. Hieman talvenarka. Menestyy varmasti vain rannikolla. Viihtyy savimaillakin. Ei hakeudu salaojiin.
Fagus sylvatica	euroopanpyökki	puu	(L)	tuo-kos, ravint. Ca+, läp.	10-20m	au-pv, suojaisa	I-II(III)	Menestyy nykyilmastossamme lähinnä etelärannikolla. Talvenarka sisämaassa. Istutettava suojapuuston alle. Ei sovellu avoimille kasvupaikoille. Sopiva alkuperä/lisäyslähde on tärkeää. Ruotsin pohjoisimmat lisäyslähteet ovat menestyneet hyvin Turun seudulla ja lisääntyvät luontaisesti. Turussa pyökkiä on kasvatettu myös leikattuna aitana. Riilahden kartanon mailla, Bromarvissa kasvaa Suomen komein pyökkimetsä. Mustilan arboretumissa on saatu alustavasti hyviä kokemuksia Karpaattien vuoristosta saaduista siemenalkuperistä. Kestää syvääkin varjostusta. Puuaines on korkealaatuista ja kysyttyä. Pyökin tiivis latvus varjostaa tehokkaasti. Ei hakeudu salaojiin, varoväli salaojaan 5m.
Fraxinus excelsior	lehtosaarni	puu, moni, leh	L+P+VS	tuo-kos, ravint. Ca+, savi+	15-25m	au-pv	I-IV(V)	Kotimaisista jalopuista vaateliain maaperän suhteen. Nopeakasvuinen, suora- ja yksirunkoinen. Nuorena kestää paljon varjostusta, vanhemmiten vaatii täyttä aurinkoa. Arvokas puuaines. Saarnen lehdeksiä on leikattu eläimille. Lehtikarike parantaa maata ja nostaa pH:ta. Voi kasvattaa täydessä valossa ilman leikkaustarvetta, koska se ei muodosta vesiversoja. Saarni tulee lehteen myöhään ja varisee aikaisin. Latvus on harva, eli läpäisee valoa. Viihtyy savimailla. Saarni kestää kosteita kasvupaikkoja mutta ei jatkuvaa seisovaa märkyyttä. Viihtyy parhaiten syvämultaisilla mailla. Kylmillä ja hallanaroilla paikoilla saarni on jalopuista herkin saamaan talvivaurioita. Saarnea uhkaavat uudet kasvitaudit kuten saarnensurma ja tuholaiset kuten saarnenjalosoukko. Ei hakeudu salaojiin, varoväli salaojaan 5-10m.
Hippophaë rhamnoides	tyrni	hed, N+	L+P+T	tuo-kos, keskirav, läp.	2–6 m	au	I–VI	Kasvaa luontaisena merenrannoilla. Tyrniä viljellään marjakasvina sekä rohdoksena. Luontaiset tyrnit ovat Suomessa jokseenkin pensasmaisia, mutta viljelylajikkeista löytyy myös kookkaita, enemmän tai vähemmän puumaisia kasvumuotoja. Vaatii täyttä valoa. Sietää kylmää tuulta. Soveltuu hyvin pelto-olosuhteisiin, mutta sietää huonosti heinäkilpailua juuristoalueella. Kasvaa parhaiten tuoreilla tai kosteilla mailla. Muodostaa voimakkaasti juurivesoja. Hakeutuu mahdollisesti salaojiin.
Juniperus communis	kotikataja	puu, hed	L+P+T	kui-tuo, läpäisevä	2–15 m	au	I-VII	Kataja on Suomessa perinteinen metsälaidunten ja hakamaiden laji, jota kannattaa suosia. Hidaskasvuinen, menestyy etenkin karuilla ja niukkaravinteisilla hiekkamailla. Ei menesty savi- tai turvemailla. Puuaines on arvokasta puusepänpuuta. Puuaineksen lisäksi katajasta hyödynnetään mausteena käytettäviä marjoja. Puutavaran kasvatuksen näkökulmasta katajassa haastavaa on kasvumuotojen moninaisuus. Puumaisia muotoja olisi varminta lisätä kasvullisesti pistokkaista, mikä on työlästä. Suomessa ainakin yksi taimisto on erikoistunut lisäämään katajan kotimaisia kasvumuotoja. Ei hakeudu salaojaan.
Juglans cinerea	amerikanjalopähkinä	puu, päh, öljy, mah	L+P+(VS)	tuo, ravint, multa, Ca+	8-20m	au, suojaisa	I-III	Usein monirunkoinen avoimilla kasvupaikoilla, vaatii pystykarsintaa. Nopeakasvuinen. Vaatii multavan maan ja suojaisan kasvupaikan. Jalopähkinöistä talvenkestävimpiä. Pähkinät ovat maukkaita ja öljypitoisia (lajin englanninkielinen nimi on butternut). Pähkinät ovat yleensä paksukuorisia ja vaikeasti avattavia. Pähkinöiden tuotantoon tulisi valita tietyt kloonit/kannat, joista meillä ei ole vielä kasvatuskokemuksia. Suomessa itse lajia on viljelty pitkään, mutta toistaiseksi vain koristepuuna. Puuaines on arvokasta, vaikkakaan ei yhtä arvostettua kuin mustajalopähkinän. Kotiseudullaan laji uhkaa hävitä sukupuuttoon sienitaudin (Sirococcus clavigignenti-juglandacearum) vuoksi. Syväjuurinen. Ei hakeudu salaojiin, varoväli salaojaan 5m.
Juglans nigra	mustajalopähkinä	puu, päh, öljy	L+P	tuo, ravint, multa, Ca+	6-10m	au, suojaisa	I-II	Usein yksirunkoinen, vaatii pystykarsintaa. Pitkäikäinen, nopeakasvuinen. Puuaines on erittäin arvostettua. Lajia viljellään myös syötävien pähkinöiden vuoksi. Pähkinätuotantoon käytetään tavallisesti ohutkuorisempia ja hyvin täyteisiä viljelylajikkeita, joista meillä ei vielä ole juurikaan viljelykokemuksia. Kasvupaikan valinta ja kestävä alkuperä/lisäyslähde on erittäin tärkeää. Viljelykokemukset ovat toistaiseksi vähäisiä, mutta Mustilan arboretumin välittämät pohjoiset kannat ovat menestyneet hyvin I-II vyöhykkkeillä. Mustilassa (II/III-vyöhykkeellä) laji on viihtynyt hyvin, mutta pähkinäsato ei ole valmistunut viileinä kesinä. Vaatii useita puuyksilöitä pölyttyäkseen kunnolla. Ei viihdy hyvin savimailla. Ei kestä varjostusta. Vaatii multavan maan ja lämpimän, suojaisan kasvupaikan. Kirjallisuudesta löytyy monia mainintoja jalopähkinöiden (erityisesti J.nigran) allelopaattisista ominaisuuksista kun ne kasvavat isoina metsikköinä. Tätä ilmiötä ei ole kuitenkaan todettu viljeltäessä lajia Eurooopassa. Syväjuurinen. Ei hakeudu salaojiin, varoväli salaojaan 5m.
Malus domestica	tarhaomenapuu	hed	L+P	tuo, ravint, läp, Ca+	3-6m	au	I-V	Menestyy parhaiten läpäisevillä rinnemailla, ei siedä liikaa märkyyttä. Vaatii säännöllistä leikkausta. Lajikevalinta ja pölytyssuhteet sekä sopiva perusrunko on huomioitava. Lajikkeita on runsaasti ja ne jaetaan kesä-, syys- ja talvilajikkeisiin. Poimittava käsin. Omenalla on lukuisia tuholaisia ja kasvitauteja. Luonnonmukainen viljely on haastavaa jos tavoitteena on kauppahedelmien tuotanto. Vaatii rupiruiskutuksia, ellei käytetä rupiresistenttejä lajikkeita. Mehu- ja siideriomenoita viljeltäessä kasvinsuojelu on vähemmän tärkeää. Uusia ruvenkestäviä lajikkeita on tuotu maahan viime vuosikymmeninä runsaasti, etenkin Venäjältä. Ei hakeudu salaojiin, varoväli salaojaan 5m.
Pinus sylvestris	metsämänty	puu	L+P	tuo-kui, niukka-keskirav.	8-30m	au	I-VIII	Soveltuvat puuntuotantoon, vaikkakin sopivat paremmin metsänviljelyyn kuin pellolle. Keskipitkä kiertoaika. Kestävät kuivuutta ja karumpia maita. Molemmat lajit kestävät hyvin myös savimaita. Kysyntä olemassa jo. Soveltuvat peltoviljelyyn, mutta vaativat pystykarsintaa. Makedonianmänty kestää tykkylunta paremmin kuin metsämänty ja sietää hyvin varjostusta. Paalujuurisia puita, jotka kestävät hyvin myrskyjä. Eivät hakeudu salaojiin.
Pinus peuce	makedonianmänty	puu	L+P	tuo-kui, keskirav.	10-25m	au-pv	I-VI	Soveltuvat puuntuotantoon, vaikkakin sopivat paremmin metsänviljelyyn kuin pellolle. Keskipitkä kiertoaika. Kestävät kuivuutta ja karumpia maita. Molemmat lajit kestävät hyvin myös savimaita. Kysyntä olemassa jo. Soveltuvat peltoviljelyyn, mutta vaativat pystykarsintaa. Makedonianmänty kestää tykkylunta paremmin kuin metsämänty ja sietää hyvin varjostusta. Paalujuurisia puita, jotka kestävät hyvin myrskyjä. Eivät hakeudu salaojiin.
Pinus sibirica	siperiansembra	puu, päh		tuo, ravint., savi+	8-25m	au	(I)II-VII	Kaikilla sembroilla on pähkinämäiset, öljypitoiset siemenet, jotka ovat tärkeää ravintoa lajien kotiseuduilla. Koreansembra, P.koraiensis vaikuttaa talvenkestävältä vyöhykkeillä I-V, vaikkakaan se ei kaikkialla Suomessa ole viihtynyt yhtä hyvin. Lajia viljellään kaupallisesti Venäjällä ja Kiinassa syötävien siementen tuotantoon. Siemenet ovat isompia kuin pinjansiemenet ja välillä niitä myydään kaupoissa pinjansiementen nimellä. Erityisesti koreansembran kasvullisesti lisättyjä lajikkeita tulisi koeviljellä Suomessa. Siemenlisättynä koreansembran sadontuotta alkaa vasta yli 30 vuotiaana. Siperiansembra, P.sibirica on talvenkestävämpi laji, mutta sen siemen on pienemmän kokoinen. Siperiansembra soveltuu parhaiten Itä- ja Pohjois-Suomeen, se ei menesty hyvin etelärannikolla. Siitä on valittu Venäjällä useita siemenviljelyyn soveltuvia kantoja, joita tulisi saada koeviljelyyn Suomeen. Itse lajia on viljelty meillä 1800-luvun lopulta lähtien.
Populus spp.	poppelit, (haapa)	puu, bio, moni	L+(P)+VS+T	tuo-kos, ravint.	10-15(25)m	au	I-VI/VIII	Lyhytkiertoviljelyyn sopivia energia/biomassapuita. Peltoviljelyyn tulisi valita vesomaton klooni. Haapa (I-VIII) on arvokas luonnon monimuotoisuudelle, mutta soveltuu huonosti kujanneviljelyyn voimakkaan juurivesomisen vuoksi. Sama koskee hybridihaapaa, joka on nopeakasvuisempi kuin tavallinen haapa. Laidunalueilla sen sijaan vesominen ei ole ongelma. Hybridihaavasta on saatavilla kapeakasvuinen klooni, joka sopii hyvin tuulensuojaistutuksiin. Euroopassa perinteiset juurivesattomat, suuri- ja nopeakasvuiset poppelit ovat yleensä kanadanpoppelin (P. x canadensis) lajikkeita, joista monet menestyvät myös Suomen eteläosissa. Viljelyssä tulisi välttää tautisuudestaan tunnettuja poppelilajikkeita. Parhaita taudinkestäviä poppeleita ovat esim. japaninpoppeli (P. maximowiczii), erityisesti tiettynä Daisetsu-kantana (I-IV) ja sen hybridit I-(VI). Muita risteymiä esim. palsamipoppelin (P. balsamifera) ja jättipoppelin (P. trichocarpa) tietyt kloonit, sekä risteymälajike `Prince George`. Nämä mainitut kloonit ovat ilmeisesti talvenkestäviä VI-vyöhykkeelle asti. Ne kaikki ovat verraten vähän juurivesoja tuottavia. Vain yhden poppelikloonin massaistutuksia tulisi välttää. Poppelit vaativat pystykarsintaa. Helppoja viljellä. Hakeutuvat salaojiin.
Prunus avium	imeläkirsikka	puu	L+P	tuo, ravint, läp, Ca+, multa	5-8m	au, suoja	I-(II)	Nopeakasvuinen, suorarunkoinen puu. Ei muodosta vesoja. Vaatii pystykarsintaa. Luonnonlaji ei sovellu hedelmänviljelyyn. Puuaines on arvostettua. Talvenarka ja hallanarka kukkiessaan. Vaatii lämpimän kasvupaikan, mieluiten rinteessä. Menestyy vain läpäisevillä mailla, ei siedä märkyyttä. Sopiva alkuperä/lisäyslähde tärkeää. Vain Etelä-Suomeen. Ei savimaille. Avoimilla paikoilla saa helposti runkovaurioita. Ei hakeudu salaojiin , varoväli salaojaan 3m.
Prunus domestica	luumu	hed	L+P	tuo, ravint, läp, Ca+, multa	3-6m	au, suoja	I-IV(V)	Hallanarka kukkiessaan, vaatii lämpimän kasvupaikan, mieluiten rinteessä. Menestyy vain läpäisevillä mailla, ei siedä märkyyttä. Lajikevalinta ja pölytyssuhteet sekä sopiva perusrunko on huomioitava. Altis kumivuodolle. Usein jaksottaissatoinen. Poimittava käsin. Sato ei kypsy samanaikaisesti. markkinoitava nopeasti, ei säily pitkään varastossa. Lukuisia tuholaisia ja kasvitauteja. Ei hakeudu salaojiin , varoväli salaojaan 3m.
Prunus serotina	kiiltotuomi	puu, rohdos	L+P	tuo-kos, ravint, Ca+	5-10m	au-pv	I-III	Alhaalta haaroittuva, kookas puu, kapealatvuksinen, juurivesaton. Puuaines erittäin arvostettua, kauppanimi: Kirsikkapuu. Tunnettu rohdoskasvi P-Amerikassa (kaarna), syötävät hedelmät, käytetty hyytelöihin, alkoholijuomiin. Harvoin viljelty laji, mahdollisesti invasiivinen, mutta Suomessa ei ole levinnyt luontoon. Talvenkestävä. Menestynyt pitkään Mustilan arboretumissa. Varoväli salaojaan 10m.
Prunus ssiori	sahalinintuomi	puu		tuo, ravint.	8-15m	au-pv	I-IV	Puumainen, usein yksirunkoinen, kapeakasvuinen, kookas tuomilaji. Terve, kestävä tuomenkehrääjäkoita vastaan. Arvokas tiheäsyinen puuaines. Värjäyskasvi, rohdoskasvi. Harvoin viljelty. Menestynyt hyvin Turun ja Helsingin kasvitieteellisissä puutarhoissa sekä Ilomantsissa (1990-luvulta lähtien). Varoväli salaojaan 10m.
Pyrus communis	päärynä	hed	L+P	tuo, ravint, läp, Ca+, multa	6-12m	au, suoja	I-III(IV)	Pystykasvuinen hedelmäpuu. Talvenarempi ja aikaisempi kukkija kuin omena. Hallanarka kukkiessaan, vaatii lämpimän kasvupaikan, mieluiten rinteessä. Vaatelias maaperän suhteen. Menestyy vain läpäisevillä mailla, ei siedä märkyyttä. Vaatii säännöllisen leikkauksen. Lajikevalinta ja pölytyssuhteet sekä sopiva perusrunko on huomioitava. Lajikkeet jaetaan kesä- syys- ja talvilajikkeisiin. Kesälajikkeet eivät kestä varastointia. Lukuisia tuholaisia ja kasvitauteja. Luonnonmukainen viljely haastavaa. Ei hakeudu salaojiin, varoväli salaojaan 3m.
Quercus robur	metsätammi	puu	L+P	tuo, ravint.	10-25(30)m	au-pv	I-III(IV)	Arvokas puuaines, pitkä kiertoaika, vaatii pystykarsintaa. Sopivan lisäyslähteen valinnalla on suuri merkitys. Soveltuu myös ympättäväksi tryffelisienellä. Vaatimattomampi kasvupaikan suhteen kuin muut jalopuut. Sietää nuorena varjoa mutta vanhemmiten vaatii täyttä valoa. Syväjuurinen, kestää kuivuutta, menestyy savimaillakin. Ei hakeudu salaojiin , varoväli salaojaan 5m.
Quercus rubra	punatammi	puu	L+P	tuo, ravint.	10-20m	au	I-III(IV)	Kuten metsätammi, mutta nopeakasvuisempi. Jopa vaatimattomampi kasvupaikan suhteen kuin metsätammi. Syväjuurinen, kestää kuivuutta, menestyy savimaillakin. Peltoviljelyssä vaatii pystykarsintaa. Sopivan lisäyslähteen valinnalla suuri merkitys. Menestynyt hyvin Etelä-Suomessa. Ei hakeudu salaojiin , varoväli salaojaan 5m.
Salix spp.	pajut	bio, puno, rehu, mesi, leh, moni	L +(P)+VS+T	tuo-kos, ravint.	2-6-?m	au	I-III(IV-VII)	Soveltuvat energiapuulajeiksi lyhytkiertoviljelyyn (biomassapaju). Erittäin monimuotoinen suku. Osa lajeista/lajikkeista menestyy Pohjois-Suomessa asti. Pajuista löytyy useita eri lajeja ja lajikkeita sekä biomassa että punontakäyttöön. Salix-lajeista erinomaisia mesikasveja ovat mm. härmäpaju (S. daphnoides) sekä sen lähilajit. Ne kukkivat luonnonvaraisia lajeja aikaisemmin keväällä kun kimalaisille ja mehiläisille ei ole vielä muuta saatavilla. Euroopassa viljeltyjä kori- ja energiapajuja on tuotu Suomeen, mutta osa näistä ei ole kestävintä materiaalia oloihimme. Uudemmista ruotsalaisista lajikkeista suositeltavia ovat esim. `Winter`, ja 'Klara`, mutta niitä voi lisätä vain lisenssillä. Suomalaisia uusia lajikkeita on myös saatavilla (esim. `Aino`). Näitä ja muita pajuja voi tiedustella pajujalostaja Tapani Uroselta Padasjoelta. (ks.kirjallisuusluettelo). Pajut ovat yleisesti helppoja lisätä itse pistokkaista suoraan pellolle. Kaikki pajut hakeutuvat salaojiin, varoväli salaojaan 30m. Pajunviljelyohjeita mm. LUKE:sta.
Sambucus nigra	mustaselja	mesi, hed, tee, rohdos, moni	L+P(+VS)	tuo, ravint., Ca+	2-6m	au	I-II(III)	Keskikokoinen, leveäkasvuinen pensas. Nopeakasvuinen. Kukkii heinäkuussa. Runsaskukkainen, voimakastuoksuinen. Kukkia käytetään seljankukkamehun ja yrttiteen valmistukseen. Seljanmarjoja voidaan käyttää mehun, hillon ja rohdosten valmistukseen. Muut kasvinosat (myös siemenet) ovat lievästi myrkyllisiä. Voi paleltua ankarina talvina mutta uusiutuu nopeasti ja kukkii yleensä jo samana vuonna. Arvokas ravintokasvi myös linnuille ja hyönteisille. Saattaa levitä luontoon lintujen toimesta.
Sorbus aucuparia	kotipihlaja	puu, moni, hed	L+P+VS+T	tuo-kui, keskirav.	4-12m	au-pv	I-VIII	Nopeakasvuisia, monikäyttöisiä. Pihlajat tuottavat arvokasta puusepänpuuta. Ei viljelyssä nykyään, mutta kysyntä on olemassa. Kotipihlajan marjat soveltuvat jatkojalostukseen. On myös olemassa lukuisia marjakasveiksi valittuja pihlajalajikkeita. Pihlajat eivät hakeudu salaojiin.
Sorbus intermedia	ruotsinpihlaja	puu, moni	L+P+VS+T	tuo-kui, keskirav.	3-12m	au-pv	I-V	Nopeakasvuisia, monikäyttöisiä. Pihlajat tuottavat arvokasta puusepänpuuta. Ei viljelyssä nykyään, mutta kysyntä on olemassa. Kotipihlajan marjat soveltuvat jatkojalostukseen. On myös olemassa lukuisia marjakasveiksi valittuja pihlajalajikkeita. Pihlajat eivät hakeudu salaojiin.
Sorbus hybrida	suomenpihlaja	puu, moni	L+P+VS+T	tuo-kui, keskirav.	3-10m	au-pv	I-III(IV)	Nopeakasvuisia, monikäyttöisiä. Pihlajat tuottavat arvokasta puusepänpuuta. Ei viljelyssä nykyään, mutta kysyntä on olemassa. Kotipihlajan marjat soveltuvat jatkojalostukseen. On myös olemassa lukuisia marjakasveiksi valittuja pihlajalajikkeita. Pihlajat eivät hakeudu salaojiin.
Tilia cordata	metsälehmus	puu, mesi, moni, kuitu	L+P+T	tuo, ravint, Ca+	15-25(30)m	au-pv	I-V	Monimuotoinen, nopeakasvuinen, suora- ja yleensä yksirunkoinen, muhkuraton. Puuaines pehmeää, mutta arvostettua puusepänpuuna. Tärkeä pölyttäjille, kukat käyvät teeksi ja rohdoksi. Puusta saatavaa niineä on käytetty köysiin ja mattoihin. Varoväli salaojaan 10m. Eteläisetkin (mm. Etelä-Saksasta tuodut) siemenalkuperät ovat osoittautuneet meillä yhtä kestäviksi kuin kotimaiset lisäyslähteet.
Ulmus glabra	vuorijalava	puu, moni	L+P+VS+T	tuo-kos,ravint.	15-25	au-pv	I-V	Kotimaisia leveälatvuksisia jalopuita, nopeakasvuisia, avoimella paikalla monirunkoisia. Syvä ja voimakasjuurisia, kestävät hyvin myrskyjä. Viihtyvät savimaillakin, kestävät märkyyttä. Arvostettu, kova ja sitkeä puunaines on erityisen koristeellista ja lahonkestävää. Pelätty hollanninjalavatauti (Ophiostoma ulmi) ei ole vielä iskenyt kotimaisiin jalaviin. Saattavat hakeutua salaojiin, varoväli salaojaan 10m.
Ulmus laevis	kynäjalava	puu, moni	L+P+VS+T	tuo-mär,ravint.	10-20m	au-pv	I-IV	Kotimaisia leveälatvuksisia jalopuita, nopeakasvuisia, avoimella paikalla monirunkoisia. Syvä ja voimakasjuurisia, kestävät hyvin myrskyjä. Viihtyvät savimaillakin, kestävät märkyyttä. Arvostettu, kova ja sitkeä puunaines on erityisen koristeellista ja lahonkestävää. Pelätty hollanninjalavatauti (Ophiostoma ulmi) ei ole vielä iskenyt kotimaisiin jalaviin. Saattavat hakeutua salaojiin, varoväli salaojaan 10m.
